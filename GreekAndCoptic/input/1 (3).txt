Στο www.epirussa.gr μπορείτε να βρείτε αναλυτικές πληροφορίες για το προφίλ και τις δραστηριότητες της Αναπτυξιακής Εταιρίας ΗΠΕΙΡΟΣ Α.Ε. ΟΜΑΔΑ ΤΟΠΙΚΗΣ ΔΡΑΣΗΣ LEADER +   Η Αναπτυξιακή Εταιρία ΗΠΕΙΡΟΣ Α.Ε. αποτέλεσε ενδιάμεσο φορέα (Ομάδα Τοπικής Δράσης - ΟΤΔ) για την υλοποίηση της Κοινοτικής Πρωτοβουλίας LEADER I (1992-1996), LEADER II (1997-2001) και αποτελεί την ΟΤΔ στο πλαίσιο της LEADER + (2002-2008) στους  Νομούς  Ιωαννίνων και Θεσπρωτίας . ΠΡΟΚΗΡΥΞΗ ISO 9001:2000
ΕΡΩΤΗΣΕΙΣ - ΑΠΑΝΤΗΣΕΙΣ ΠΡΟΚΗΡΥΞΗ ISO 9001:2000
 
 ΔΟΜΗ ΣΤΗΡΙΞΗΣ ΟΠΑΑΧ  Η ΗΠΕΙΡΟΣ Α.Ε. αποτελεί την αντένα του Νομού Ιωαννίνων των Ολοκληρωμένων Προγραμμάτων Ανάπτυξης Αγροτικού Χώρου (ΟΠΑΑΧ) της Περιφέρειας Ηπείρου και παρέχει υπηρεσίες στήριξης στους κατοίκους των αγροτικών περιοχών όπου υλοποιούνται τα ΟΠΑΑΧ καθώς και στους επενδυτές που τελικώς εγκρίνονται και επιχορηγούνται για την υλοποίηση έργων στο πλαίσιο του προγράμματος.  
ΠΡΟΣΑΡΜΟΣΤΙΚΟΤΗΤΑ ΜΜΕ ΤΟΥΡΙΣΜΟΥ & ΤΟΠΙΚΩΝ ΠΡΟΪΌΝΤΩΝ ΗΠΕΙΡΟΥ - Κ.Π.  EQUAL 
  Στα πλαίσια του Μέτρου 3.2 της Κ.Π. Equal , η ΗΠΕΙΡΟΣ ΑΕ – σε συνεργασία με άλλους 10 φορείς της Περιφέρειας Ηπείρου – υλοποιεί το έργο «Προσαρμοστικότητα ΜΜΕ Τουρισμού και Τοπικών Προϊόντων Ηπείρου». Φιλοδοξία του Έργου είναι να δημιουργήσει μέσω μιας ολοκληρωμένης παρέμβασης τριών ταχυτήτων τις προϋποθέσεις εκείνες που θα οδηγήσουν στην ενίσχυση των επιχειρήσεων που συνδέονται με τον τουρισμό και την μεταποίηση αγροτικών προϊόντων και να αναδείξει τα προβλήματα που αντιμετωπίζουν οι επιχειρήσεις, η αναγκαιότητα της συνεχούς προσαρμογής τους σε ένα μεταβαλλόμενο κοινωνικό-οικονομικό και τεχνολογικό περιβάλλον, καθώς και η παροχή υποστήριξης από τα εξειδικευμένα στελέχη του έργου στο να επιτύχουν οι επιχειρήσεις την προσαρμογή τους στις νέες τάσεις της αγοράς αποτελούν πρωταρχικούς στόχους του Έργου.  
ΑΓΡΟΤΙΚΗ ΕΠΙΧΕΙΡΗΜΑΤΙΚΟΤΗΤΑ ΣΤΗΝ ΠΙΝΔΟ - Κ.Π. EQUAL 

 
 Στα πλαίσια του Μέτρου 2.1 της Κ.Π. Equal , η ΗΠΕΙΡΟΣ ΑΕ – σε συνεργασία με άλλους 13 φορείς του ορεινού όγκου της Πίνδου – υλοποιεί το έργο «Αγροτική Επιχειρηματικότητα στην Πίνδο». Σκοπός του έργου είναι η ενθάρρυνση και υποστήριξη της επιχειρηματικότητας των αγροτών στις ορεινές και απομακρυσμένες περιοχές της Πίνδου και η υποστήριξη των νέων επιχειρήσεων-κτημάτων για την εισαγωγή καινοτομίας στην παραγωγή, το προϊόν, την οργάνωση, τη διαχείριση και την προώθηση  
ΚΕΝΤΡΟ ΥΠΟΔΟΧΗΣ ΕΠΕΝΔΥΤΩΝ ΝΟΜΟΥ ΙΩΑΝΝΙΝΩΝ  Στα πλαίσια του Μέτρου 1.3, του Επιχειρησιακού Προγράμματος Ανταγωνιστικότητας (Ε.Π.ΑΝ.), ιδρύθηκε από την Νομαρχιακή Αυτοδιοίκηση Ιωαννίνων, σε συνεργασία με την Αναπτυξιακή Εταιρεία ΗΠΕΙΡΟΣ Α.Ε., το Κέντρο Υποδοχής Επενδυτών  Νομού  Ιωαννίνων, (Κ.Υ.Ε.), με σκοπό το συντονισμό όλων των δημόσιων υπηρεσιών που συμμετέχουν στις διαδικασίες σύστασης μίας νέας επιχείρησης, καθώς και στις διαδικασίες αδειοδότησης εγκατάστασης - λειτουργίας μίας επιχείρησης του τομέα βιομηχανίας-βιοτεχνίας, ώστε να διευκολύνουν τον επενδυτή - επιχειρηματία. Το Κ.Υ.Ε. χρηματοδοτείται από το Υπουργείο Ανάπτυξης και το Ε.Τ.Π.Α., στα πλαίσια του Επιχειρησιακού Προγράμματος Ανταγωνιστικότητα. 
